# Szachy_Cpp

INSTRUKCJA

1. GRA KLASYCZNA

Szachownica składa się z 64 pól. Drugi rząd od strony gracza mieści osiem pionów; rząd najbliższy graczowi zawiera figury rozmiszczone wg następujących zasad:
- wieże w narożnikach planszy;
- skoczki sąsiadują z wieżami od strony wewnętrznej;
- gońce obok skoczków po ich wewnętrznej stronie;
- hetman na jednym ze środkowych pól – tym, które ma kolor zgodny z kolorem gracza (np.: biały hetman na białym polu)
- król - ostanie wolne pole w dolnym rzędzie, obok hetmana.

Grę rozpoczyna zawodnik z białymi bierkami. Grę kończy zmatowanie jednego z króli, remis lub rezygnacja gracza z dalszej gry. 

Podstawowe ruchy bierek:
- król - jedno pole w poziomie, pionie lub na ukos. Najwyżej raz w grze każdy z króli może wykonać roszadę.
- wieża - o dowolną liczbę wolnych pól w poziomie i pionie; porusza się także podczas roszady,
- goniec - o dowolną liczbę wolnych pól po przekątnych,
- hetman - o dowolną liczbę wolnych pól w poziomie, pionie i na ukos (łączy zatem w sobie ruchy wieży i gońca),
- skoczek - dwa pola w jednym kierunku oraz jeden w bok, lub jeden do przodu i dwa w bok. Ruch skoczka nie jest blokowany przez inne bierki.
- pion - może poruszyć się o jedno pole naprzód, o ile jest ono wolne. Jeżeli nie wykonano danym pionem posunięcia, to w pierwszym ruchu ma on możliwość wykonania ruchu o dwa pola naprzód, o ile oba z nich są wolne. Pion nie może ruszać się do tyłu.
Piony są jedynymi bierkami, które biją inaczej niż się poruszają. Mogą one zbić wrogą bierkę z pól na ukos przed nimi, wykonywac bicie w przelocie (zbicie pionka przeciwnika, gdy ten wyrusza ze swojego obozu dwa pola do przodu, a nasz pionek zajmuje czwartą lub piątą linię i jest to zarazem sąsiednia pionowa linia pionka zbijanego. Bicie w przelocie możemy wykonać tylko bezpośrednio po posunięciu przeciwnika.) oraz mają możliwość promocji (gdy pion osiągnie ósmy rząd,jest promowany (zamieniany) na hetmana, wieżę, gońca lub skoczka tego samego koloru; wybór zależy od gracza).

Roszada (król idzie o dwa pola w lewo lub prawo, a wieża przeskakuje króla) wymaga spałnienia następujących warunków:
- pomiędzy królem a wieżą nie znajdują się żadne bierki;
- ani król, ani wieża nie wykonywały w partii żadnych posunięć;
- król nie jest pod szachem;
- król nie przeskoczy przez pole szachowane, ani nie stanie pod szachem po zakończeniu roszady.

2. WYBIJANKA 

Róznica pomiędzy wybijanką a klasyczną wersją gry polega na tym, że bicie jest obowiązkowe. Co więcej, zbicie króla nie kończy gry. Zwycięzcą zostaje osoba, która pierwsza straci wszystkie bierki. 

3. SZACHY CAPABLANKI (WERSJA 80 I 100 PÓL)

Ta stworzona przez trzeciego mistrza świata wersja gry została wprowadzona dla urozmaicenia pojedynków szachowych poprzez wprowadzenie dwóch nowych figur:
- arcybiskupa - figury stojącej na C1 i C8 i poruszającej się jak goniec i skoczek,
- kanclerza, figury stojącej na H1 i H8 i poruszającejsię jak wieża i skoczek.

Pozostałe zasady są identyczne jak w grze klasycznej.

4. SZACHY DLA 3 OSÓB

Do tej wersji gry używa się szachownicy w kształcie sześciokata foremnego podzielonej na 96 pól (trzy strefy dla trzech graczy po 32 pola). Zasady są identyczne jak w grze klasycznej. Różnica polega na zakończeniu gry; zwycięzcą zostaje ten z graczy, który zadał mata. Gracz, który otrzymał mata oraz gracz, który (czynnie lub biernie) uczestniczył w zadaniu mata przegrywają. 

5. SZACHY DLA 4 OSÓB

Gra rozgrywana jest na szachownicy zawirającej 160 pól. W trakcie gry każdy z graczy wykonuje po jednym ruchu zgodnie z ruchem wskazówek zegara. Dla lepszej organizacji, figury zmatowanego zawodnika zabierane są z szachownicy. Pozostałe zasady są identyczne jak w grze klasycznej.

